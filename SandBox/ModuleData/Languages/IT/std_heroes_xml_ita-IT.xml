<?xml version="1.0" encoding="utf-8"?>
<base xmlns:xsi="http://www.w3.org/2001/XMLSchema-instance" xmlns:xsd="http://www.w3.org/2001/XMLSchema" type="string">
  <tags>
    <tag language="Italiano" />
  </tags>
  <strings>
    <string id="04xAg0yN" text="Penton Neretzes era il figlio del vecchio imperatore, Drosion Neretzes, ucciso durante la battaglia di Pendraic. Solitamente, i figli dell&apos;imperatore ne ereditavano la corona, ma quella era soltanto un&apos;usanza e non una legge, quindi al suo posto il Senato scelse il generale Arenicos. La maggior parte degli imperatori avrebbe eliminato in modo discreto un potenziale sfidante del suo calibro, ma Arenicos corse un rischio calcolato nell&apos;interesse dell&apos;unità imperiale e lasciò vivere Penton. Per tradizione, la famiglia Neretzes faceva parte della fazione oligarchica dell&apos;impero e ora Penton supporta Lucon nella guerra civile." />
    <string id="5939sUCg" text="Olek è il patriarca dei Curovingi, uno dei clan più antichi di Sturgia, che non ha mai abbracciato realmente l&apos;idea di monarchia. Egli crede che i boiardi debbano essere signori nelle proprie terre. È noto per aver un tempo detto al principe: &quot;Ogni ferita subita in battaglia sotto il tuo stendardo è paragonabile a una carezza di mia moglie, ma ogni denaro pagato in tasse al tuo erario è come una freccia nel mio stomaco.&quot; Ora è invecchiato e tiene per sé le sue opinioni, ma in molti credono che il suo risentimento nei confronti dell&apos;autorità del principe non sia diminuito." />
    <string id="6lZGNChB" text="Godun è il signore dei Vaghirovingi, una delle famiglie più giovani di Sturgia. Il suo popolo si è sempre interessato in egual misura al commercio e alle guerre, lo stesso Godun è tutto ciò che un principe possa volere: collaborativo, pronto a pagare in tempo i suoi debiti feudali, rapido nel rispondere alle chiamate alle armi del suo signore. Ciononostante, Raganvad non ha mai riposto in lui la sua totale fiducia, poiché è difficile immaginare un Vaghirovingio senza un piano a lungo termine per il suo arricchimento personale." />
    <string id="8SiW73EF" text="L&apos;attuale Re Supremo di Battania è Caladog, un ottimo comandante che fu adottato dal suo predecessore Aeril, poi deceduto in circostanze misteriose. Nonostante i dubbi che aleggiavano sulla sua ascesa al trono, Caladog si è guadagnato il favore dei clan minori delle sue terre che lo ammirano per aver capovolto la gerarchia tradizionale dei clan di Battania, a dispetto del suo umile lignaggio. Appartiene al clan dei fen Gruffendoc, una famiglia un tempo ignota e ora ampliata dai suoi compagni d&apos;armi con cui ha stretto alleanze matrimoniali." />
    <string id="ALtZaRzc" text="Mesui è a capo della famiglia dei Khergit. In passato uno dei clan più nutriti della confederazione khuzata, subì molte perdite durante le conquiste del khan Urkhun e, in seguito, le sue terre sono diventate obiettivo di altre tribù. Mesui ha difeso in modo spietato i diritti del suo clan, lamentandosi spesso delle ingiustizie tollerate dai clan più ristretti che, a suo dire, hanno versato sangue per il khanato senza ottenere alcuna ricompensa." />
    <string id="bsOLRZyS" text="Olek il Vecchio era un boiardo dei curovingi, la più feroce e conservativa casata di nobili sturgitani. Cadde nella battaglia di Pendraic, guidando i suoi dalle prime file, cosa che secondo molti avrebbe dovuto fare Raganvad." />
    <string id="CCfjl9eU" text="Kuyug era il noyan capo del clan Arkit dei khuzati." />
    <string id="CzM6y3MT" text="Monchug, l&apos;attuale khan dei khuzati, osserva l&apos;impero in subbuglio e sogna la gloria: surclassare il suo antenato Urkhun ed estendere il suo dominio nelle terre abitate. Tuttavia, alcuni dei clan furono decimati dalle guerre di Urkhun e ritengono che i sacrifici da loro compiuti non siano stati riconosciuti a dovere. Essi desiderano un khan meno avido di gloria e più interessato alla giustizia." />
    <string id="D3hGevbL" text="Nimr era un giovane guerriero dei Banu Sarran che guidò il contingente asero nella battaglia di Pendraic. Venne giustiziato dai Banu Qild per aver tentato di sedurre una giovane donna del clan." />
    <string id="dfmSNTZk" text="Solun era il noyan capo dei Khergit e precedente marito di Mesui, che perì nella battaglia di Pendraic." />
    <string id="EHiQI7ps" text="Derthert è il nome dell&apos;attuale re di Vlandia. Da giovane, sognava di compiere gloriose conquiste. Infatti, ha trascorso la maggior parte del suo tempo al comando spegnendo rivolte, respingendo i pretendenti al trono e tenendo a bada le bizze dei baroni. Ove possibile, preferisce governare mediante arbitrato, convincendo i suoi vassalli a mettere da parte le dispute relative alle loro terre e godere di ciò che possiedono. Eppure, alcuni vlandiani sostengono che un popolo guerriero meriti un re più virile." />
    <string id="f9Ha1S0s" text="Undul era un nobile khuzato del clan Arkit." />
    <string id="FbmWZdbg" text="Lysica è la moglie di Crotor, signore di frontiera dell&apos;impero occidentale. Come molte nobildonne di confine, ha imparato a cavalcare, combattere e guidare gli uomini, prendendo spesso il comando nella difesa delle loro terre quando il marito è in viaggio." />
    <string id="HjGYftkH" text="Fratello del fu re Aeril, Ergeon è il leader dei fen Derngil. Sebbene il suo clan provi un profondo rancore per Caladog e lo ritengano un semplice arrampicatore sociale probabilmente coinvolto nella scomparsa del re Uthelhain, Ergeon vuole che i suoi parenti rimangano fedeli al nuovo re. I fen Derngil hanno sempre sostenuto una rigida monarchia ed Ergeon non intende riportare i battanici all&apos;anarchia che li ha consumati per la maggior parte della loro storia." />
    <string id="L4b5EWdD" text="Il grande Urkhun Khan conquistò le frontiere orientali dell&apos;impero, ove stabilì il khanato khuzato. Molti lo ricordano come un eroe, ma alcuni non apprezzano il modo in cui ridimensionò le antiche libertà della sua gente, trasformandola da popolo nomade a signori di un regno." />
    <string id="L90aSR5J" text="Unqid è l&apos;attuale sultano asero. Tratta la sua autorità con leggerezza e predilige un atteggiamento affascinante e non coercitivo, rimettendo sempre il suo giudizio a quello delle leggi della civiltà asera. Tuttavia, alcuni affermano che Unqid trascuri l&apos;amministrazione della giustizia e permetta ai clan più ricchi, tra cui il suo, di servirsi di tangenti e arguti cavilli legali per opprimere gli altri." />
    <string id="LW92PgZz" text="Raganvad è il nome dell&apos;attuale Gran Principe di Sturgia. Severo e irremovibile, è convinto che il principe abbia il diritto di esercitare la sua autorità sui boiardi in tutte le operazioni, non solo in quelle relative alla guerra. Per il momento questi gli obbediscono, anche grazie alla sua abilità di mantenere i contatti con i parenti della madre, una principessa nordica legata alla temibile compagnia mercenaria degli Skolder." />
    <string id="niI9dpuu" text="Un terzo dell&apos;impero, quello situato nella parte occidentale, è governato da Garios, carismatico generale che porta avanti una tendenza populista da tempo consolidata nelle politiche imperiali. È profondamente amato dai suoi soldati per la sua ottima serie di battaglie vittoriose e per la sua abitudine nel ricompensare i veterani donando loro alcuni terreni. Spesso pretende che siano le &quot;persone&quot; a risolvere le questioni principali anche se, solitamente, è un gruppo dei suoi soldati più fidati a contenere l&apos;opposizione nemica." />
    <string id="pl86rbh9" text="Pharon è il patriarca dei Leonipardi, una famiglia imperiale che possiede ampie proprietà immobiliari nelle calde pianure del sud. Da tradizione, la famiglia tiene a cuore il benessere dei suoi locatari, ma richiede in cambio totale fedeltà. Pharon non partecipa al Senato e si interessa poco alle questioni politiche della capitale. Secondo la sua opinione, una dinastia di tipo ereditario rappresenta il naturale ordine delle cose: per questo, si è accostato a Rhagaea nelle guerre civili." />
    <string id="QyFdfZrC" text="Varra era una nobildonna curovingia. È morta in circostanze misteriose l&apos;anno dopo la battaglia di Pendraic." />
    <string id="s2Wbx6bg" text="Phaea è una nobildonna della casata dei Dionicos, famiglia che da tradizione sorveglia i confini dell&apos;impero con la Battania. Come sua madre Lysica, ha imparato a combattere e condurre gli uomini in battaglia per poter difendere i confini quando i patriarchi dei clan sono assenti, impegnati in guerra." />
    <string id="SeQ5dM4H" text="Epipheria è una nobildonna degli Impestores, un clan noto per la loro fanatica lealtà all&apos;ala aristocratica e oligarchica del Senato e per le loro personalità eccentriche. A differenza della maggior parte delle donne degli oligarchi, che tendono a essere educate in maniera conservativa, lei ha ricevuto un addestramento da guerriera. Al momento dello scoppio della guerra civile, ha preso una parte delle ricchezze della sua famiglia per creare il suo esercito e combattere &quot;la tiranna&quot; Rhagaea e &quot;l&apos;arrivista&quot; Garios nel nome della supremazia senatoriale." />
    <string id="uX0dbuLa" text="Un terzo dell&apos;impero, quello situato nella parte meridionale, è dominato da Rhagaea, vedova dell&apos;imperatore assassinato. Per lei, la politica è una faccenda personale: tutti gli uomini vogliono che i possedimenti di famiglia si tramandino in modo ereditario, quindi un sostenitore di Arenicos difenderà anche i diritti dei suoi eredi. Arenicos era molto amato e, inoltre, alcuni calradiani pensano che le infinite liti e le guerre civili possano essere messe a tacere soltanto da un re, o eventualmente da una regina. " />
    <string id="vzR5CfuX" text="La famiglia di Crotor, ossia la casata dei Dionicos, ha assunto il comando della difesa dell&apos;impero nordoccidentale per generazioni. I leader del clan preferiscono la compagnia degli invasori di confine e degli esploratori, piuttosto che quella dei senatori della capitale. Crotor ha supportato Garios nella guerra civile, principalmente a causa del suo innato senso di lealtà verso un compagno d&apos;armi." />
    <string id="WBl5hS0e" text="Un terzo dell&apos;impero, quello situato nella parte settentrionale, è governato da Lucon, rappresentante di un&apos;attitudine oligarchica da sempre presente nelle politiche imperiali. Nella sua autorità, vige il principio secondo cui la rigorosa aderenza alle leggi dell&apos;impero è la miglior garanzia dell&apos;assenza di una tirannia. Inoltre, gli oligarchi come Lucon tendono a credere che i latifondisti siano gli unici a godere di istruzione approfondita, esperienza nelle questioni del governo e conoscenza nel campo immobiliare tali da poter comprendere e apprezzare davvero la legge. Per questo, egli ritiene che le decisioni del Senato siano supreme." />
    <string id="xL95EfpQ" text="Apys Varros fu uno dei membri più depravati, spregiudicati e ricchi del vecchio Senato dell&apos;impero. Strinse, però, una precoce alleanza con Garios, nel quale riconobbe un astro nascente. Garios procurava la fama, Apys il denaro. E, sebbene il generale populista metta raramente in pratica uno dei suoi programmi di ridistribuzione delle terre, pochi dubitano che Apys possa trovare il modo di arricchirsi ancor di più." />
    <string id="ZwavTRcF" text="Ira è la figlia di Rhagaea, una dei tre pretendenti al trono imperiale, e l&apos;imperatore assassinato Arenicos. A un certo punto, suo padre sembrò formarla come sua erede. Tuttavia, nonostante le sue buone prestazioni nelle campagne militari, amava banchettare nelle taverne con altri giovani nobili e apparire nelle arene in veste di gladiatore, dimostrando un lato selvaggio non adatto alla dignità imperiale. È la legittima erede al trono di Rhagaea, ma sua madre non nasconde il suo desiderio di trovarle un consorte responsabile che garantisca la continuità della dinastia." />
  </strings>
</base>