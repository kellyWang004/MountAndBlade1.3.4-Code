<?xml version="1.0" encoding="utf-16"?>
<base xmlns:xsi="http://www.w3.org/2001/XMLSchema-instance" xmlns:xsd="http://www.w3.org/2001/XMLSchema" type="string">
  <tags>
    <tag language="Türkçe" />
  </tags>
  <strings>
    <string id="0TJMEsbl" text="Hesapçılık" />
    <string id="1z581Cap" text="Ölüm ve Miras" />
    <string id="2aMyr5AK" text="Ticari Mallar" />
    <string id="2OnPxeu0" text="Bütün askerlerin, konuşlanacakları muharebe grubunu belirleyen önceden tanımlanmış bir formasyon türü vardır. Askerlerin formasyonunu savaş başlamadan hemen önce, konuşlanma evresinde değiştirebilirsin. Birkaç birlik içeren savaşlarda her komutan kendi komutası altındaki askerlerin formasyonunu belirler - ordularda olduğu gibi bütün askerlerin formasyonunu belirleyen ortak bir komutan olmadığı sürece." />
    <string id="3fdylwA6" text="Krallık Kanunları" />
    <string id="3UQ1YOHc" text="Birlik Ücretleri" />
    <string id="4BmlNdMf" text="Hesapçılık, karakterlerin duygularıyla hareket etmek yerine uzun vadeli hedeflerine odaklanma düzeylerini temsil eder. Tersi Fevriliktir. Fevri bir karakter de hesapçı bir karakter kadar zeki olabilir ama duygularını kontrol altında tutmaya o kadar muktedir ya da meyilli değildir. Liderler genellikle vasallarının hesapçı olmalarını, krallığın iyiliği için kendi kişisel kinlerini ve korkularını dizginlemelerini tercih ederler. Ancak, hesapçı karakterlere güvenmeyenler de olabilir, çünkü hesapçı karakterlerin iyiliklere ya da hakaretlere verecekleri tepkiyi kestirmek çok daha zordur. Fevri karakterler ayrıca düşmanın gözünü daha kolay korkutabilirler, çünkü kendileri de zarar görecek olsalar bile kan gütme ihtimalleri daha fazladır. Oyuncular savaşmadan amaçlarını gerçekleştirerek, örneğin {PERSUASION_LINK} aracılığıyla Hesapçılık özelliklerini arttırabilirler." />
    <string id="4wfgx5pe" text="Odak puanları karakterin geliştirmeye çalıştığı becerileri temsil eder. Karakter bir beceriyi geliştirmeye çalışırken, becerinin artış oranı harcanan odak puanları sayısının yanı sıra karakterin özelliklerine de bağlıdır." />
    <string id="4yfdFMMz" text="Cömertlik, karakterlerin ailelerine, yoldaşlarına ve kendilerine hizmet edenlere karşı sorumluluk duygularını temsil eder. Karşılıklı olmasıyla ve genel bir iyilikseverlikten ziyade ilişkilere dayalı olmasıyla Merhamet özelliğinden ayrılır. Cömert bir lord adamlarına göz kulak olur ve arkadaşlarını kollar - hatta belki de onların başkalarına karşı kusurlarını göz ardı edecek kadar. Cömertliğin tersi olan Eli Sıkılık genellikle Kalradya'da hoş karşılanmaz ama Onur ile birleştiğinde tarafsızlığıyla tanınan bir başkanı temsil edebilir. Oyuncular askerlerine iyi davranarak, morali yüksek tutarak ya da görevler sırasında yaptıkları tercihler aracılığıyla Cömertlik özelliğini arttırabilirler. Askerlerinin zarar görmelerine ya da aç kalmalarına göz yumduklarında ise Cömertlik kaybederler." />
    <string id="7H5RG3fS" text="Yakın dövüş için silahlanmış olan süvariler genellikle aristokratlardan ve üst tabakadan meydana gelse de bazen at sahibi olan çobanlar ve göçebeler de at sırtında dövüş eğitimi alırlar. Süvariler ağır hasar verirler ve dağınık piyadeleri kolaylıkla alt edebilirler. Ancak, sık bir formasyon ile karşılaştıklarında durdurulabilir ve yenilgiye uğratılabilirler. Bazı süvariler cirit de kuşanıp, taarruz vakti gelene dek atlı okçu gibi görev yapabilirler." />
    <string id="7NnPxNXZ" text="Kişilik Özellikleri" />
    <string id="867dAbKd" text="Soylu klanlar hükümdarlarından memnun değillerse, stratejik bir çıkmazda olduklarını düşünüyorlarsa veya yeterince büyük bir rüşvet teklifi alırlarsa, oyunda taraf değiştirebilirler. Taraf değiştirme kararını klan lideri verir. Bu tür taraf değiştirme kararları oldukça nadirdir ve kriterleri klan liderinin kişilik özelliklerine bağlı olarak büyük farklılıklar gösterebilir. Örneğin onur özelliği yüksek olan lordlar yenileceklerini bilmelerine rağmen sonuna kadar çarpışmayı ya da yeminlerini bozmaktansa nefret ettikleri bir kralın yanında yer almaya devam etmeyi tercih edebilirler. Oyuncular bir lordu taraf değiştirmeye ikna etmek için {PERSUASION_LINK} girişiminde bulunabilirler." />
    <string id="93mX8aKp" text="Her ordunun, komutanlarının ne kadar motive olduğunu ve birlikte ne kadar iyi çalıştığını gösteren bir bütünlük istatistiği vardır. Bir ordu, bütünlüğü çok düştüğü takdirde otomatik olarak dağılır. Ordular başlangıçta ortalama bir bütünlüğe sahiptir ve bu bütünlük genellikle ordunun savaş alanında kaldığı her gün biraz azalır." />
    <string id="9MIpRMEW" text="Karakterler, Bannerlord krallıklarındaki liderleri ve soyluları, kentlerdeki ve köylerdeki {NOTABLES_LINK}{.i}, oyuncunun yoldaş olarak yanına alabileceği gezginleri ve diğer önemli kişileri temsil eder. Karakterlerin kişiliklerini ve itibarlarını temsil eden {SKILLS_LINK}{.i} ve özellikleri vardır. Karakterlerin birçoğu, özellikle de soylular {CLANS_LINK}'{.e} aittir. Karakterlerin genellikle diğer karakterler ile aralarında dostluklar ya da düşmanlıklar vardır ve özellikle klan liderleri arasındaki ilişkiler çok önemlidir. " />
    <string id="A84cKUfo" text="Kalradya'daki en büyük {SETTLEMENTS_LINK} kentlerdir.  Etrafı surlarla çevrili olan kentler bulundukları bölgeyi kontrol altında tutarlar.  Yakınlardaki {VILLAGES_LINK} ile ticaret yapar, işlenmiş ürünler karşılığında hammadde ve erzak alırlar. Kentler, yakınlardaki kentlere ticaret kervanları gönderen Tüccarlara, yerel lonca liderlerini temsil eden ve genellikle meslektaşları adına konuşan Zanaatçılara ve arka sokakları, göçmenlerin yaşadığı gecekondu mahallelerini, su kıyılarını ve devlet yönetimine itimat etmeyen diğer mahalleleri yöneten Çete Liderlerine ev sahipliği yapar. Kentlerde, istihkamlarını ve kamu binalarını temsil eden Projeler bulunduğu gibi, Tüccarların ve diğer karakterlerin sahip olduğu ve malların üretildiği Atölyeler de bulunur." />
    <string id="aaPVmfMo" text="Nüfuz, bir karakterin, krallığının başarısına katkısını temsil eder ve genellikle savaşarak kazanılır. Ayrıca, sadece tımar sahibi olarak da biraz nüfuz kazanmak mümkündür. Nüfuz, siyasi sermayeyi, ödenen hakları, yapılan iyilikleri - kısacası, iktidarının geçerliliğini temsil etmek için kullanılan bütün koşulları temsil eder. İnsanların sana seferlerinde yardımcı olmasını, iyilikler yapmasını, unvan ve tımar adaylıklarını desteklemesini sağlamak için harcanır. Nüfuz harcadığında insanlar sana istediğini vermeye mecbur değildir - ama onları ahlaki bir yükümlülük altında bırakmış olursun ve istediğini vermedikleri takdirde kötü bir izlenim bırakmış olurlar." />
    <string id="ammp5agv" text="Birliğin (ve AI liderliğindeki birlikler) her gün erzak tüketir. Tüketilen erzak miktarı birliğin büyüklüğüne ve karakter getirilerine göre değişir. Eğer birliğinin yeterli miktarda erzakı yoksa, açlık çekmeye başlar. Açlık çeken birlikler önemli bir moral cezası alır ve zayiat verir, dolayısıyla üyelerinden bir kısmı yaralı olarak işaretlenebilir veya can kaybedebilir. Stoklarında farklı erzak türleri bulunan birliklerin morali daha yüksek olur." />
    <string id="aucCl3Zl" text="Beceri odağı" />
    <string id="cXbEPF8R" text="Piyade sınıfı, acemi askerlerden profesyonel lejyonerlere veya bir klan şefinin muhafızlarına kadar her şeyi kapsar. Piyadeler birçok ordunun belkemiğidir. Yakın dövüşe girerlerse, sayıları yeterliyse ve formasyonlarını bozmazlarsa, genellikle diğer asker sınıfları karşısında galip gelmeyi başarırlar. Çoğu, hem yakın dövüş silahlarından hem de menzilli silahlardan korunmalarını sağlayan kalkanlar taşır. Ancak, eğer süvariler vur-kaç saldırılarıyla onları dağıtabilirlerse ya da kanat taarruzlarına maruz kalırlarsa, ağır kayıplar verebilirler.  Birçok piyadenin, taarruza geçmeden önce düşmanın gücünü zayıflatmaya ya da atlı okçulara karşılık vermeye yarayan fırlatma silahları bulunur." />
    <string id="CxvVbLnK" text="Atlı okçular menzilli silahlar kuşanmış süvarilerdir. En iyi atlı okçular genellikle göçebelerden çıkar ama diğer medeniyetlerin atlı aristokratları da bozkırdan gelen tehditle başa çıkabilmek için okçuluk eğitimi alırlar. Atlı okçular iyi idare edildikleri takdirde mesafelerini koruyarak düşmanın üzerine cirit ve ok yağdırabilirler. Ancak, eğer yakın dövüş silahları kuşanmış olan süvarilere yakalanırlarsa ya da yanlışlıkla yaya askerlere fazla yaklaşırlarsa, ağır kayıplar verebilirler. Okçular karşısında çatışmayı genellikle kaybederler ama taarruz emri verilirse, düşmanı ezip geçmeyi başarabilirler. Birçok medeniyet, mühimmatı ve menzili atlı okçulara göre daha kısıtlı olan ama kalkan kuşanan ciritli atlılardan da faydalanır." />
    <string id="CzhaQCK0" text="Para" />
    <string id="D2O141bZ" text="Her becerinin ek avantajlar ve bonuslar sağlayan birtakım getirileri vardır. Beceri puanları belirli eşiklere ulaştığında, getiriler açılır. Bir getirinin etkileri sadece karakter için geçerli olabileceği gibi, karakterin önderlik ettiği birlik ya da ordu için veya karakterin yönettiği şehir için de geçerli olabilir." />
    <string id="daapjBki" text="Kalradya'da evlilikler genellikle ailelerin arasındaki anlaşmalar aracılığıyla gerçekleşir ama aşk ve çekim de tamamen göz ardı edilmiş değildir. Kraliyet evlilikleri genellikle sadece ittifakları sağlamlaştırmak için gerçekleştirilir ama sosyal hiyerarşinin daha alt basamaklarına inildiğinde ve siyasi çıkarlar azaldığında, bir çiftin evlenmeden önce birbirini tanıma ve sevme ihtimali artar. Kalradya, tarihinin en çalkantılı dönemlerinden birini geçirdiği ve bazı sosyal bariyerler yıkıldığı için, kur yapmak artık eskisine göre daha önemli bir rol oynamaktadır.{newline}{newline}Bannerlord oyuncuları siyasi hedeflerini ilerletmek ve vâris sahibi olmak için soylu bir klanın üyesiyle evlenmek isteyebilirler. Oyuncunun evlenmek için öncelikle bu olasılığı müstakbel eşiyle veya ailesiyle konuşması gerekir. Bunun ardından oyuncunun müstakbel eşini uyumlu olduklarına ve evliliklerinin yürüyeceğine inandırmak için iki ikna görevini tamamlaması gerekir. Oyuncu bu görevleri bitirdikten sonra kuru tamamlamak için klan şefiyle konuşabilir ve bu bir başlık parası ödemesi içerebilir.{newline}{newline}Oyuncu olmayan karakterlerin müstakbel eşleri için farklı kriterleri vardır. Bazıları onurlu ve dürüst bir oyuncuyla evlenmek isterken, bazıları da serserilere çekim duyabilir. Hepsi oyuncunun namına veya ailesiyle olan ilişkisine bir miktar önem verecektir ama bazıları buna diğerlerine göre çok daha fazla önem verecektir.{newline}{newline}Oyuncu olmayan karakterler de oyunda evlenirler ve oyuncu soyunu devam ettirmek için vârislerini farklı hanelerin üyeleriyle evlendirmek isteyebilir. Oyuncuların eşleri ve vârisleri oyuncunun klanına katıldığı için, oyuncular diğer klanların şefleriyle evlenemezler." />
    <string id="DaE0N37L" text="Eşraf" />
    <string id="dCHzBxk6" text="Moral bir birliğin komutanına duyduğu güveni ve mevcut görevi sürdürme isteğini temsil eder. Liderlerin becerileri, erzak stokları ve yaşanan son olaylar morali etkiler. Moral düştüğünde, savaşta kayıp veren bir birliğin dağılma ve kaçma ihtimali daha yüksektir. Morali düşük olan bir birlik ayrıca {ARMIES_LINK}'{.den} bütünlük tüketir ve firar sorunu yaşayabilir. Morali yüksek olan bir birlik, izcisinin {PERKS_LINK}{.i} ile bağlantılı olarak haritada daha hızlı hareket edebilir." />
    <string id="dehXpX8A" text="Eğer bir yerleşkeye sahipsen, yoldaşlarından veya aile üyelerinden birini vali olarak atayabilirsin.  Valiler, becerilerine ve getirilerine göre yerleşkeye önemli bonuslar sağlarlar. Valiler genellikle kişiliklerine göre getiriler seçerler, dolayısıyla dürüst ama sert bir valinin, yanlışları görmezden gelme pahasına eski bir dostuna iyiliğinin karşılığını ödemeye yatkın bir validen daha farklı sonuçlar doğurması mümkündür.  Kent yönetimi penceresinden farklı kişileri vali olarak atamayı deneyerek çeşitli istatistiklerin nasıl değiştiğini görebilirsin." />
    <string id="eE5xclPO" text="Ticari mallar, Kalradya'nın dört bir yanında kullanılan ürünleri temsil eder. Yiyecekleri, giyecekleri, aletleri, hammaddeleri ve lüks malları kapsar." />
    <string id="EoMAgTDQ" text="Oyuncular daha genç bir varisle devam etmek veya seferlerini doğal bir şekilde sonlandırmak istedikleri için karakterlerinin inzivaya çekilmesini tercih edebilirler. Mücadelelerle ve katliamlarla dolu bir hayatı geride bırakmak isteyenler, İmparatorluğun güneybatısında gizemcileri ve münzevileri çeken bir dağ olarak bilinen Erithrys Dağı'na seyahat edebilirler. Eğer karakter bir varis atamayı tercih ederse, bu varis klanın bütün servetini ve unvanlarını miras alarak maceraya devam eder. Eğer karakter varis atamayı tercih etmezse, oyun sona erer." />
    <string id="FACsooKA" text="Lordların Taraf Değiştirmesi" />
    <string id="FbTrE1zA" text="Eşyalar, oyuncunun macera sırasında kullanmak veya satmak isteyebileceği herhangi bir ürünü veya hayvanı temsil eder. Silahları, zırhları, giyecekleri, atları, yiyecekleri ve ticari malları kapsar ve birliğin Envanterinde taşınır. Çoğu ürünün bir Ağırlık değeri vardır ve eğer bu değer birliğin maksimum kapasitesini aşarsa birliği yavaşlatır. Ancak, atlar ve diğer hayvanlar birliğin maksimum Ağırlığını ve hızını arttırabilir. Eşyaların ayrıca silah veya zırh olarak kuşanıldığı takdirde karakteri yavaşlatan bir Yük değeri vardır." />
    <string id="FP4KyHBK" text="Savaşta olmadıkları bir krallığın sakinlerini soyan ya da bu krallığın sakinlerine karşı başka türlü saldırılarda bulunan oyuncular bu krallıkta bir suç oranına sahip olurlar. Köylüleri asker ve erzak vermeye zorlamak ya da görevlerde yasadışı faaliyetlerde bulunmak gibi eylemler suç oranını biraz arttırır. Tarafsız bir birliğe doğrudan saldırmak suç oranını büyük miktarda arttırır ve genellikle savaşa neden olur.{newline}{newline}Suç oranı 100'e kadar çıkar. Tarafsız bir krallıkta suç oranı 30 veya daha yüksek olan oyuncular o krallığın yerleşkelerine girmekten men edilirler ve şayet gizlice girmeye çalışıp da yakalanırlarsa kısa bir süreliğine hapse atılabilir ya da dayak cezasına tabi tutulabilirler. Kalradya kentleri genellikle tutsakları uzun süre barındırabilecek kaynaklardan yoksun olduğu için, küçük suçların cezaları sert ve hızlı olsa da çok acımasız değildir. Ancak, adaletin gözü kördür - eğer oyuncunun sağlığı kötü durumdaysa ve dayak ölümle sonuçlanırsa, oyuncu infaz edilmiş sayılır.{newline}{newline}Suç oranı 60 veya daha yüksek olan bağımsız bir oyuncu krallık tarafından kanun kaçağı ilan edilir ve görüldüğü yerde saldırıya uğrar. Eğer oyuncu bir krallığın vasalıyken suç oranını arttırırsa, o krallığın yerleşkelerine girmeye devam edebilir ama içerideyken hapis veya para cezasına çarptırılabileceği gibi, nüfuz da kaybedebilir. Ayrıca, oyuncu her gün suç oranının yarısı kadar nüfuz kaybeder. Suç oranı zamanla düşer, dolayısıyla bir karakterin işlediği suçlar bir süre sonra unutulur. Ancak, şayet oyuncu kanun kaçağı ilan edildiyse, savaşı bitirmek için barış anlaşması yapması gerekir." />
    <string id="Fw43o2Pt" text="Karakterlerin ve askerlerin çeşitli avantajlar ve bonuslar sağlayan birtakım becerileri vardır. Beceriler uygulama ile artar. Artış oranı karakterin beceriye harcadığı odak puanları sayısının yanı sıra karakterin özelliklerine de bağlıdır. Beceri belirli bir eşiğe ulaştığında, ek özel avantajlar sağlayan çeşitli {PERKS_LINK} açılır. Fare ile üzerine gelerek becerileri nasıl geliştirebileceğin ve becerilerin etkileri konusunda daha fazla bilgi edinebilirsin." />
    <string id="GoF2sYNt" text="Krallık kanunları, bir krallığı diğerinden ayıran temel hükümleri ve kurumları temsil eder. Bütün krallıkların bazı ortak noktaları vardır: cinayet ve hırsızlığa karşı olağan ceza kanunları, bir hükümdarı, büyük toprak sahiplerinin ve aristokratların sahip olduğu önemli toplumsal roller gibi - ancak, güç dengesini özel kanunlar belirler. Bunlar genellikle karakterlerin nüfuzunu etkiler ama geliri ve bir yerleşkenin ekonomik ya da askeri özelliklerini de etkileyebilir. Kanunlar genellikle eskilerin öngördüğü üç yönetim biçimine göre - monarşi, oligarşi veya demokrasi - üç kategoriye ayrılır. Merkezi kanunlar hükümdarın krallığı bir arada tutmasına yardımcı olur ama tiranlıkla sonuçlanabilir; hukuki kanunlar ihtilafların barışçıl yoldan çözülmesine olanak sağlar ama güçlü kişiler tarafından konumunu korumak amacıyla suistimal edilebilir; eşitlikçi kanunlar ise kararlara katılım gösteren kişilerin sayısını artırır ama bazen toplumsal kargaşaya ve ayaktakımının hakimiyetine yol açabilir. Kanunlar bir imparatorluğu güçlendirebileceği gibi paramparça da edebilir ve çok tartışmalı bir hüküm yüzünden yaşanan bir ihtilaf iç savaşa kadar tırmanma riskine sahiptir." />
    <string id="GQsF8f0D" text="Birlik Erzakı" />
    <string id="hh1Hd1Pp" text="Bir Bannerlord oyunu on yıllarca sürebilir ve oyuncu da dahil olmak üzere bütün karakterler er ya da geç ölebilir. Bazıları savaş ya da doğum sırasında ölebileceği gibi, bazıları da doğal sebeplerden ölebilir. Karakterler 40lı yaşlarının sonlarına geldiklerinde, geçen her yıl hastalıktan ya da yaşlılıktan ölme ihtimalleri bulunur ama şansları yaver giderse 80lerini ve hatta daha ötesini görebilirler. Karakterler ayrıca tutsakları için infaz emri de verebilirler ama bu hoş karşılanmaz ve şayet kurbanları özellikle kötü değilse oyuncular itibar kaybederler. Bir klan lideri öldüğünde, klanın mülkleri, tımarları ve unvanları vârisine geçer. Oyuncuların evlenip çocuk sahibi olması için bir sebep de vârisini devralarak ilk karakterinin ölümünün ardından oyuna devam edebilecek olmasıdır." />
    <string id="IdE1A0RU" text="Kur ve Evlilik" />
    <string id="iM2J0vav" text="Nam, bir karakterin hem doğuştan hem de eylemlerinden gelen önemine dair algıyı temsil eder. Bir karakterin namı ne kadar yüksek olursa, krallığının meselelerinde o kadar söz sahibi olması beklenir. Nam nüfuzdan biraz farklıdır, şöyle ki, nüfuz diğer lordların bir karakterin hak ettiğini düşündüğü unvanları, toprakları, sorumlulukları ve onuru temsil ederken ve bir para birimi gibi işlev görürken, nam gerçekte sahip olduklarını temsil eder ve bir orandır. Ayrıca nüfuz krallıktan krallığa aktarılmazken - Batanya için savaşıyorsan, İmparatorluk sana hiçbir şey borçlu değildir - nam diğer krallıklarda da geçerlidir - eğer kendi krallığında önemli biriysen, genellikle diğer krallıklarda da önemli birisindir. Nam önemli insanlarla görüşmeni, soyluların sana eşiti gibi (ya da bazı durumlarda muhtemel bir eş adayı gibi) davranmasını sağlar ve hatta insanların seni muhtemel bir hükümdar olarak görmeye başlamasına yol açabilir." />
    <string id="Iwc6dDWz" text="İnziva" />
    <string id="JfnGAEnC" text="Krallıklar, hakları ve egemenlikleri genel olarak halk ve diğer krallıklar tarafından kabul gören oluşumlardır. Savaş beyleri, asiler, dini hareketler ve diğer gruplar bazen belirli bir bölgeye hakim olabilirler ama krallık olarak tanınmadıkları müddetçe hakimiyetleri geçici olacaktır. Krallıklara yerleşkeleri yöneten ve ordulara önderlik eden soylu {CLANS_LINK} hükmeder. Bütün krallıkların bir hükümdarı ve büyük klanlardan oluşan bir konseyi vardır. Konsey {KINGDOMLAWS_LINK} çıkarmak, yeni tımarlar dağıtmak, savaş açmak veya barış yapmak gibi büyük kararlarda görüş bildirir. Hükümdarın konsey kararlarına uyması genellikle akıllıca olur ama zorunlu değildir. " />
    <string id="jWdTNUbZ" text="Bannerlord, Kalradya'nın geniş dil ve gelenek yelpazesini altı ana medeniyet altında toplar. İnsanlar genellikle yerel lehçelerinin veya yaşam biçimlerinin komşu bir bölgeyle benzerlik taşıdığının farkındadırlar ve birbirlerini tanımlamak için ortak bir isim kullanabilir, hatta ortak bir kaderden bahsedebilirler. Ancak, Kalradya'da bir insanın dili ya da doğum yeri nedeniyle bir krallığa ya da hükümdara sadık olması beklentisi oldukça düşüktür. Her medeniyetin, mimarisinde ve giyim kuşamında açığa çıkan kendine özgü bir estetik anlayışı ve krallığın politikalarını ya da askeriyesini etkileyen belirli gelenekleri vardır.{newline}{newline}Yerleşkelere o bölgede konuşulan ana dili temsil eden medeniyetler atanmış olsa da, yerleşke sakinlerinin birçoğu - özellikle de tüccarlar, gezginler ve paralı askerler - farklı bir medeniyetten geliyor olabilirler. Bir lordun kendisiyle aynı medeniyetten olan yerleşkeleri yönetmesi biraz daha kolaydır ama genellikle yerel ihtilaflar medeniyet dayanışmasına ağır basar. Özellikle İmparatorluk, kendilerinin veya vârislerinin eninde sonunda Kalradyalı olacakları beklentisiyle yabancıları önemli konumlara getirmek konusunda uzun bir geçmişe sahiptir." />
    <string id="ka8trb7d" text="Formasyon Türleri" />
    <string id="kMLTg8ye" text="Oyundaki başlıca giderin genellikle birliğinin üyelerine ödediğin ücretler olacaktır. Daha nitelikli askerler daha yüksek ücret alırlar ama bu gider çeşitli becerilerle ve getirilerle azaltılabilir." />
    <string id="LWBcy3Id" text="Oyuncular yeni krallıklar kurabilirler. Bunu yapmak için klan kademelerinin en az 4 olması, bir veya birden çok kente sahip olmaları ve başka bir krallığın parçası olmamaları gerekir. Oyuncu krallık kurmaya başlamak için valilerinden biriyle konuşmalıdır. Bunu yaptıktan sonra krallığı için isim, medeniyet ve başlangıç kanunları seçebilir. " />
    <string id="lXqOH1HK" text="Krallık Kurma" />
    <string id="m6FAy4RO" text="Birlikler askerler ile {CHARACTER_LINK}{.den} oluşur ve haritada seyahat edebilir. Birliğin seyahat hızı çeşitli faktörlere bağlıdır. Genellikle büyük birlikler daha yavaştır, çünkü yürüyüş düzenini kaybetmeye veya dar geçitlerde sıkışmaya daha yatkındır. Çok fazla yük taşıyan birlikler de daha yavaş hareket eder. Atları envanterde tutarak birlik hızını arttırmak mümkündür." />
    <string id="mvCgqAyT" text="Klanlar önemli büyük aileleri veya bazı durumlarda aileye benzer yapıları temsil eder. Bir krallık genellikle tımarları bulunan ve kendi askerlerine önderlik eden birkaç klandan oluşur. Her klanın bir lideri vardır ve bu lider öldüğünde klanın liderliği ve unvanları onun vârisine geçer. Klanlar görünüşte kan bağıyla birbirine bağlıdır ama evlilikler eşlerden birinin (genellikle kadının) diğerinin klanına katılmasıyla sonuçlanır ve klanlar bazen dışarıdan da üye alırlar." />
    <string id="NtBrM1A5" text="Bir krallığın soylularına ait birlikler ve paralı askerler bir araya getirilerek ordular oluşturulabilir. Ordular ayrı hareket eden birliklere göre avantajlıdır, çünkü üyeleri savaşta bir arada kalır ve birbirine destek olur. Oyunda kuşatmaların çoğunun ordular tarafından gerçekleştirilmesi gerekir, çünkü birlikler genellikle güçlü bir kaleyi ele geçirebilecek kadar büyük değildir.{newline}{newline}Bir ordu lideri soyluları {INFLUENCE_LINK} harcayarak orduya çağırır. Her ordunun, komutanlarının ne kadar motive olduğunu ve birlikte ne kadar iyi çalıştığını gösteren bir bütünlük istatistiği vardır. Bir ordu, bütünlüğü çok düştüğü takdirde otomatik olarak dağılır. Ordular başlangıçta ortalama bir bütünlüğe sahiptir ve bu bütünlük genellikle ordunun savaş alanında kaldığı her gün biraz azalır." />
    <string id="oDbHfpIn" text="Merhamet, karakterlerin başkalarına karşı, özellikle de şahsen tanımadıkları kişilere karşı genel şefkat duygularını temsil eder. Merhametli karakterler de mecbur kaldıklarında savaşırlar ama talandan, infazdan ya da gereksiz eziyetlere sebebiyet vermekten kaçınmayı tercih ederler. Zalim karakterler sebepsiz yere sadist olabilecekleri gibi, düşmanlarını ibret olsun diye cezalandırmanın uzun vadede kendilerini zahmetten kurtaracağına inanıyor da olabilirler. Oyuncular görevler sırasında merhametli kararlar vererek ya da tutsakları serbest bırakarak Merhamet özelliklerini arttırabilirler; lordları infaz ettiklerinde ya da köyleri yağmaladıklarında ise Merhamet kaybederler." />
    <string id="pigc2URg" text="Kervanlar aracılığıyla {TRADEGOODS_LINK} bir kentten diğerine uzun mesafeli nakledilir. Kervanlar genellikle tüccarlara aittir ve kervanlara saldırmak oyuncunun başının bir krallıkla derde girmesine neden olabilir.{newline}{newline}Kervanlar genellikle tek bir haydut çetesini savuşturmaya yetecek miktarda muhafız tutarlar ama birden fazla çete ya da bir düşman lordunun savaş birliği karşısında yenilgiye uğrayabilirler.{newline}{newline}Oyuncular kentlerde {NOTABLES_LINK} ile konuşarak kendi kervanlarına sahip olabilirler. Kervanlar nispeten masraflıdır, çünkü ilk yatırımın yük hayvanları, tertibat, sürücü ve muhafız giderlerini karşılaması gerektiği gibi, satın alınan malları ve ilk birkaç ayın işletim giderlerini de karşılaması gerekir. Oyuncu kervanlarına yoldaşlardan birinin lider olarak atanması gerekir.{newline}{newline}Kervanlar kurulduktan sonra kendi başlarına yola koyulurlar ve elde edecekleri kazanca bağlı olarak mal alıp satarlar. Kervanlar masrafları için yedek bütçe ayırırlar ve kaynakları belirli bir eşiğe ulaşana kadar sahiplerine para göndermezler.  Bu eşiğin üzerindeki paraların hepsi kazanç olarak görülür ve kervanın sahibine gönderilir. Eğer yedek bütçe herhangi bir nedenle belirli bir eşiğin altına düşerse, kervan sahibinin açığı kapatmak için ekstra kaynak göndermesi gerekir ve bu durumda kervanın, kervan sahibinin bütçesine olan katkısı safi gider olarak gösterilir." />
    <string id="PonUxuzc" text="Beceriye Dayalı Roller" />
    <string id="qzwTz5Kh" text="Kalradya halkı çoğunlukla bir bütün olarak yerleşke denilen {TOWNS_LINK}, {CASTLES_LINK} ve {VILLAGES_LINK}{.de} toplanmıştır. Kentler ve kaleler ayrıca iki ila beş köy içeren bölgelerin de merkezidir. Kent veya kale ele geçirildiğinde bu bölgeler taraf değiştirir. Bu bölgeler yerleşkenin yöneticisine sadık olan ve surların dışına hiç çıkmayan garnizonlar tarafından ve halka sadık olan askerlerden oluşan milis kuvvetleri tarafından korunur. Milis kuvvetleri bazen dışarı çıkarak haydutları kovalayabilirler ama isyan çıkarma potansiyelleri de vardır.{newline}Kentlerin ve kalelerin Refah, Güvenlik ve Sadakat değerleri bulunur. Kalradya'nın yerel ekonomileri genellikle döngüseldir ve iyi zamanların ardından zor zamanlar gelir. Ticaret ve iyi yönetim refahı ve yerleşkeyi yöneten lordun gelirlerini arttırır. Ancak zenginlik, aşırı kalabalıklaşma, artan erzak tüketimi, yolsuzluk, zenginler ile fakirler arasında daha büyük uçurumlar ve kentin uzun süreli sakinleri ile kırsal bölgelerden yeni gelen göçmenler arasında çıkan gerginlikler gibi sorunları da beraberinde getirir. Yerleşkenin güvenliği azalabilir ve güvenlikle birlikte sadakat de azalır. Eğer sadakat çok azalırsa, milis kuvvetlerinin garnizondan sayıca üstün olduğu durumlarda isyan çıkar.{newline}Yerleşkeye, sakinlerinin çoğunun konuştuğu dili temsil eden bir ana Kalradya {CULTURES_LINK}{.i} atanır." />
    <string id="RTCjRw3I" text="Eşraf, {TOWNS_LINK}{.nin} ve {VILLAGES_LINK}{.nin} soylular sınıfına dahil olmayan önemli sakinlerini temsil eder. Tüccarlar, toprak sahipleri ve çete liderleri gibi kişileri kapsar. Eşraftan görev alınabilir ve eşrafla iyi ilişkiler kurmak hem daha fazla hem de daha iyi asker toplanmasını sağlar. Eşrafla iyi ilişkiler kurmak ayrıca {CLANS_LINK}{.e} bonuslar sağlayarak {INFLUENCE_LINK}{.i} arttırır ve {SETTLEMENTS_LINK}{.i} yönetmeyi kolaylaştırır." />
    <string id="sDl56rUG" text="Oyunun belirli aşamalarında oyuncu bir karakteri belirli bir eylemde bulunmaya razı etmek isteyebilir. Oyuncu, NPC'leri bütünüyle mantıksız veya çıkarlarına aykırı bir şey yapmaya nadiren razı edebilir, ancak akıllarından zaten geçirdikleri bir şeyi yapmalarına önayak olmayı genellikle başarabilir.{newline}{newline} Bir ikna girişiminin başarılı olma ihtimali oyuncunun becerilerine, {PERSONALITYTRAITS_LINK}ne, ikna edilmeye çalışılan lordun kişiliğine ve dış koşullara bağlıdır. Birçok ikna girişimi, özellikle de görevlerdeki girişimler nispeten kolaydır ve yalnızca tek bir geçme/kalma girişimi gerektirir. Ancak, {DEFECTION_LINK} ve {COURTSHIP_LINK} daha karmaşık ikna görevleri gerektirir. NPC oyuncunun tavsiyesine uymakta neden tereddüt ettiğine ilişkin çeşitli sebepler ortaya koyar ve oyuncunun bu sebepleri ele almaya çalışması gerekir.{newline}{newline}Bir ikna girişiminin her aşamasında oyuncuya çeşitli seçenekler sunulur. Her seçenek bir beceri ve özellik ile bağlantılıdır. Beceriler arasında, Cazibe oyuncunun başka bir karakterle bağ kurmaya çalıştığı durumlarda, Karizma oyuncunun genel prensiplere hitap etmeye çalıştığı durumlarda, Serserilik ise oyuncunun göz korkutmaya ya da insan doğasının karanlık taraflarına aşinalığını sergilemeye çalıştığı durumlarda faydalıdır. Özellik, oyuncunun NPC'nin kişiliğinin hangi yönüne hitap etmeye çalıştığına göre değişir. Bu bakımdan oyuncu ile NPC benzer kişiliklere sahip olmalıdır. Örneğin Hesapçı bir oyuncu, Hesapçı bir NPC'yi hızlı kazanç yerine uzun vadeli çıkarlarını düşünmeye ikna etmekte başarılı olabilir ama bunun için hem oyuncunun hem de NPC'nin fevri olmakla tanınmıyor olması gerekir." />
    <string id="sSrpbKmi" text="Küçük Gruplar" />
    <string id="sUyipb2m" text="Onur, karakterlerin resmi taahhütlerini yerine getirmek, yeminlerine ve sözlerine sadık kalmak ve kanunlara uymak konusundaki yükümlülük duygularını temsil eder. Karakterler genellikle sözlerini tutmaya çalışırlar ama hafifletici sebepler varsa sözlerinde durmamayı mantığa uygun kılmayı başarabilirler. Ancak, onurlu karakterler görevlerini her ne pahasına olursa olsun yerine getirmeye çalışabilir, kendilerine kötü davranan lordlara itaat edebilir ya da düşmanlarına yalan söylemek konusunda bile tereddüt edebilirler. Ayrıca onurlu karakterlerin bir ateşkes antlaşmasını kabul etmek için para alma ihtimali daha düşüktür. Oysa düzenbaz bir karakter sözünden rahatlıkla dönebilir ve hedeflerine ulaşmak için her türlü dalavereye başvurabilir, ancak Cömertlik özelliği de taşıyan bazıları örneğin 'hırsızların onuru' gibi gayri resmi prensiplere bağlı kalarak dostlarını ve kendilerine iyilik yapanları kollayabilir. Oyuncular görevleri yerine getirerek Onur özelliğini arttırabilirler; kendilerine görev verenlere ihanet ettiklerinde ya da kanunları çiğnediklerinde ise Onur kaybederler." />
    <string id="SYRxPlLn" text="Mertlik, karakterlerin itibar kazanmak için ya da uğruna savaştıkları dava için ne kadar fiziksel risk almaya hazır olduklarını temsil eder. Mert karakterler illaki düşünmeden savaşa atılmazlar ama savaşı kazanma ihtimalleri varsa şanslarını denemeyi ve karşılığını almayı tercih ederler. Zor şartlarda başka bir birliğe saldırma ihtimalleri daha yüksek, oyuncuya güvenli geçiş vermek için para almayı kabul etme ihtimalleri daha düşüktür. Bu özelliğin tersi İhtiyattır; ihtiyat karakterin korkak olduğu anlamına değil, ileride kazanabileceği bir savaşta çarpışmayı tercih ettiği anlamına gelir. Oyuncular yakın geçen savaşları kazanarak Mertlik özelliğini arttırabilirler." />
    <string id="T5yrOCaG" text="Beceriler ve getiriler bir birliğe ancak karakter doğru rolde olduğu takdirde fayda sağlar. Bir birlikte düşmanları ve en kestirme yolları tespit eden bir İzci, ikmal malzemelerinden sorumlu bir İaşeci, kuşatmaları denetleyen bir Mühendis ve yaralı askerleri iyileştiren bir Cerrah olur." />
    <string id="toAD1Vxz" text="Okçular genellikle avcılar ve çobanlar gibi doğada vakit geçiren insanlardan seçilir ama bazı şehir milisleri de kundaklı yay talimleri yaparlar. Okçular uzun mesafeden hasar verirler ve bazen düşmanın moralini ani bir taarruzla kolayca bozguna uğrayacakları bir noktaya kadar düşürürler. Atlarıyla okların arasından hızla geçen süvariler ve kalkanlarıyla kendilerini oklardan koruyabilen piyadeler genellikle önemli bir hasar almadan okçulara yaklaşabilirler. Okçu sınıfına dahil olan askerlerin bazıları cirit kuşanırlar; bu askerlerin okçular kadar mühimmatı olmamakla birlikte kalkanları vardır." />
    <string id="uce9Opgg" text="Küçük gruplar, Kalradya'da herhangi bir krallığın parçası olmayan grupları temsil eder. Bu gruplar arasında suç çeteleri, paralı asker örgütleri, dini hareketler ve göçebeler bulunur. Genellikle bir krallık adına savaşmak için para alarak ya da bölgelerinden geçen kervanlardan ve yolculardan haraç toplayarak geçinirler." />
    <string id="UPAr5M2c" text="Valiler" />
    <string id="uwB0JKy0" text="Medeniyetler" />
    <string id="Wntaggxf" text="Bir karakterin kişiliği ve itibarı eşleştirilmiş beş özellik ile temsil edilir: Mertlik/İhtiyat, Merhamet/Zalimlik, Onur/Düzenbazlık, Cömertlik/Eli Sıkılık ve Hesapçılık/Fevrilik. Bunlar bir karakterin ahlaki değerlerinin yanı sıra hayatta nelerin başarı getirdiğine dair pragmatik varsayımlarını da yansıtır: Yeminine sadık mı olacaksın yoksa &quot;herkes kaypaktır, yemine inanan ahmaktır&quot; mı diyeceksin? Bütün hamlelerini uzun vadeli bir hedefe göre mi planlamalısın yoksa duygularını bir parça belli etmezsen insanlar sana güvenmez mi?{newline}Kişilik özellikleri başka karakterlerle olan ilişkilerini etkilediği gibi {PERSUASION_LINK} şansını da etkiler. NPC'lerin davranışlarını birçok farklı şekilde biçimlendirir, örneğin diğer karakterlerle nasıl geçindikleri, {DEFECTION_LINK}{.e} nasıl tepki verdikleri, {COURTSHIP_LINK} konusundaki tercihleri ve ne tür görevler verdikleri gibi. NPC'lerin kişilik özellikleri sabittir ama oyuncular oyun sırasında yaptıkları tercihlerle kişilik özelliklerini geliştirebilirler." />
    <string id="wybXag9U" text="Kalradya'nın standart para birimi gümüş İmparatorluk dinarıdır. En ücra yerlerdeki kabileler bile dinarın nasıl göründüğünü bilirler ve daha adi metallerden yapılan paraları genellikle ayırt edebilirler. Altın, krallıklar ya da büyük lordlar arasındaki alım satım işleri haricinde kullanılamayacak kadar değerlidir. Oyunda neredeyse bütün temel ihtiyaçların için - ekipman, erzak, asker yetiştirme ve idame ettirme - paraya ihtiyacın olacaktır, para ayrıca politikada ve görevleri çözmekte de faydalı olabilir. Paranın satın alamayacağı bazı şeyler vardır, ancak bunları da karşılıksız olarak elde etmek mümkün değildir. Örneğin, savaşçılar hayatlarını gurur ya da intikam için, vatanlarına ya da komutanlarına duydukları sevgi için, statü ya da macera için riske atarlar. Sadece en alaycı paralı askerler gümüş dışında hiçbir şeye önem vermezler. Ancak en sadık kişiler bile, fedakarlıklarının kıymetinin bilindiğini görmek için bir ödeme beklerler. İsyanlar sırasında bir kese altın gibi kaba bir rüşvet karşılığında taraf değiştirecek lordların sayısı azdır. Ancak, senin mevcut kraldan daha iyi bir kral olacağına karar verirlerse, bir kese altın, senin adına alacakları riskleri telafi etmeye yardımcı olabilir.{newline}{newline}Kalradyalılar bütün paralarını nadiren üstlerinde ya da tek bir yerde bulundururlar. Servetinin bir kısmı kesende ya da sandığında olacaktır ama büyük bir kısmı gömülecek, gizlenecek ya da güvendiğin birine emanet edilecektir. Servetinin bir kısmı tüccarların itibar mektuplarından oluşacaktır. Oyunda herkesin parasına her zaman erişebileceği varsayılır ama bir soygun sırasında senden alınabilecek para miktarı sınırlıdır." />
    <string id="xh3ThwRz" text="Kaleler sivil nüfusu çok düşük olan {SETTLEMENTS_LINK}{.ler}{.dir}. Tıpkı {TOWNS_LINK} gibi, kaleler de {VILLAGES_LINK}{.i} kontrol ederler ama kendileri ürün üretmez ve tüketmezler. " />
    <string id="yKLlvPqu" text="Ordu bütünlüğü" />
    <string id="zeJHD2qj" text="Köyler kırsal bir bölgenin merkezini temsil eden {SETTLEMENTS_LINK}{.ler}{.dir} ve etrafları tarlalarla ve mezralarla çevrili olan orta büyüklükte bir topluluğa ev sahipliği yaparlar. İstihkamı bulunmayan köyler yakınlardaki {TOWNS_LINK}{.e} ya da {CASTLES_LINK}{.e} bağlıdırlar ve bağlı oldukları kent ya da kale fethedildiğinde, onlar da fethedilmiş olurlar. Erzak ve hammadde üretip en yakın kente göndererek karşılığında işlenmiş ürünler alırlar. Köyler, bütün köylüler adına konuşan zengin veya karizmatik köy büyüklerinin yanı sıra, çeşitli mülkleri bulunan ve diğer köylülere kiracı olarak iş veren toprak sahiplerini de barındırırlar. Köylerde büyüklüklerinin ve ekonomik randımanlarının bir ölçüsü olan Ocaklar vardır." />
  </strings>
</base>