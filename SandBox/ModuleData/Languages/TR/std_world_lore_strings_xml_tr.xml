<?xml version="1.0" encoding="utf-16"?>
<base xmlns:xsi="http://www.w3.org/2001/XMLSchema-instance" xmlns:xsd="http://www.w3.org/2001/XMLSchema" type="string">
  <tags>
    <tag language="Türkçe" />
  </tags>
  <strings>
    <string id="2DpewE0u" text="Kan kendini her zaman belli eder. Garios ve yanındaki alçaklara bak. Ayak takımına yaltaklanıyorlar. Rhagaea'nın adamları kimler? Önemsiz insanlar. O ise kendini beğenmiş bir maceraperest." />
    <string id="3VSBVR8R" text="Her neyse, Lucon. O iyi bir aileden geliyor, bunu inkar edemezsin. Kanunlarımızı biliyor ve kanunlarımıza saygı duyuyor, ayrıca standartları koruyacağını biliyorsun." />
    <string id="5BWAsyeB" text="Şans bana güldü. Kalradya'nın en zengin hanelerinden birinde doğdum. Babam servetimizi koruyabileyim diye, beni eğitmek için çok para harcadı. Öğrendiğim ilk ve en önemli şey, sıradan insanların servetimin kaynağı olduğuydu, dolayısıyla sıradan insanları korumalıyım." />
    <string id="5mvtRbb8" text="Oğlum hüküm sürüp, kardeşlerine ve vasallarına karşı savaşacak. Ondan sonra da torunlarım birbirleriyle savaşacaklar. En azından krallar ve prensler olarak kuru bir çadırın, iyi bir şarabın ve alacakaranlık ile şafak arasında rahat bir yatağın tadını çıkarabilirler. Bir insanın hayatta görüp görebileceği bütün huzur budur." />
    <string id="6Opb3jr0" text="Ben zengin bir adamım. Önce yatırım yaparım ve sonra da o yatırımın kazançlı olduğundan emin olmak için ne gerekiyorsa yaparım. Bu, sorunun cevabı oldu mu?" />
    <string id="6roMVNMW" text="Atalarımın fethettiği bu topraklarda yaşayan kişi, benim buyruğum altında yaşar. Bu konuda söylenecek başka bir şey yok." />
    <string id="7poObaCF" text="Evet, güçlü bir krala ihtiyaçları vardı, tıpkı dağ yolundaki bir sığır sürüsünün, yolu bilen bir çobana ihtiyacı olduğu gibi. Dağlardaki sürülere baktığında görürsün... Bazen inatçı yaşlı boğalar patikadan ayrılıp diğerlerini uçurumun eşiğine doğru sürükler." />
    <string id="8faAcjLz" text="Tiran Katili Echerion benim atamdı. Garios gibi duygu sömürüsü yapan bir görgüsüz ya da Rhagaea gibi yarı yabancı bir maceraperest için dövüşmem doğru olmazdı, öyle değil mi?" />
    <string id="91wurGIB" text="Ailem mi? Fen Gruffendoc tarafından evlat edinildim ama gerçekte bir ailem yok. Göklerden Batanyalılara bir armağan olarak gönderildim. Farkında değillerdi ama güçlü bir krala ihtiyaçları vardı." />
    <string id="9f11AsTw" text="Halkım tepelerde yaşar. Biz burada birbirimizi kollarız. Hayatın ve sahip olduğun her şey, komşularının sana doğru gelen Batanya akıncılarını önceden görmesine bağlıdır. Halkım Garios'u seviyor. Ona güveniyorlar. Başka biri için dövüşerek onların kanını akıtmayacağım." />
    <string id="aifXT4E1" text="Büyükbabam boyarları kurtardı ama nankör varisleri o zamandan beri yeminlerinden kurnazlıkla sıyrılmaya çalışıyorlar. Sadece dalaşmayı ve istediklerini almayı seviyorlar, bu topraklar umurlarında bile değil." />
    <string id="aRlW5rks" text="Gökler şahidim ki Arenicos'u sevdim. Onun için kanımı döktüm. Ancak, komşularımızla barış yapma hayali saçmalıktı. Ya sınırlarında savaşırsın ya da evinde. Ben sınırlarda savaşmayı tercih ederim. Adamların zafer ve altın kazanmasını, torunlarına anlatacak hikayeleri olmasını isterim." />
    <string id="bFZrLY8W" text="Benim gibilere hüküm sürmek öğretildi ve yapmamız gereken de bu. Ancak, aramızdan biri daima diğerlerinin üstünde olmalı. Eğer Lucon'un istediği gibi bizi bir Senato'da bir araya getirirsen, devamlı çekişip kavga ederiz. Başkentte bir imparator ya da imparatoriçe hüküm sürmeli ve zamanı gelince çocukları onun yerini almalı, böylece hiç kimsenin başı ağrımaz. Taşrayı huzurlu ve müreffeh kılarız." />
    <string id="bpSh9rhh" text="Neretzes her zaman kanunları ve düzeni koruyup, en iyi kişilere yetki vermeye özen gösterdi. Benim de şimdi yaptığım bu." />
    <string id="Cgdg9Q8t" text="Halk meclisleri geçmişte kaldı elbette. Meselelerimizi bir tirana ya da zengin yaşlı adamlardan oluşan bir topluluğa teslim etmenin cazibesine karşı koyamadık. Kim bir kalabalığın kaosuyla ve inatçılığıyla uğraşmak ister ki? Bu hiçbir zaman kolay değildir. Ancak, ben hâlâ bir topluluğun karar almasının tek yolunun, tüm üyelerinin oy kullanması olduğuna inanıyorum." />
    <string id="Cx2FCePF" text="Senato İmparatoru seçer. Bizim kanunumuz böyledir. 100 yıldır çarpıtılmış, çiğnenmiş veya yok sayılmıştır. Ancak hiçbir zaman değişmemiştir. Kanunlara bağlılık olmazsa, geriye sadece tiranlık ve haydutluk kalır." />
    <string id="dlaodeKS" text="Herkes özünde hırsızdır. Bin küçük hırsızdansa tek bir büyük hırsızı tercih ederim. Bu yüzden monarşiye inanıyorum." />
    <string id="dpYb59BB" text="Kergitler, Kuzaitler'in savaşlarında büyük yaralar aldı. Çok adamımız öldü..." />
    <string id="eylmGUOE" text="Bir sultanın görevi, kabilelere savaşta önderlik etmek ve onurlarını korumalarına olanak sağlamaktır. Onlara birbirlerini sevdirmek veya onurlu erkekleri oturtup 'barış' adına hırsızlar ve alçaklarla arkadaş gibi davranmak zorunda bırakmak değildir. Tüm söyleyeceklerim bu kadar." />
    <string id="FSwVVdHV" text="Adamlar kazanacakları hiçbir şey olmamasına rağmen, sadece taht benim hakkım olduğu için, benim için savaşmaya hazırlar. Bu adamlara ihanet etmeyeceğim. Kazanırsam, gelecek yüzyıllarda insanlar zaferimi hatırlayacaklar ve 'Gökler, hakları için savaşanların yanında yer alır' diye düşünecekler. İnsanın yapabileceği tek şey budur." />
    <string id="gpuxIEBl" text="Biz Banu Sarran'ız. Bizim soyumuz da her Aseray kadar eskiye dayanır. Atamız Sarran, Qild ve Hulyan gibi Asera'nın torunuydu. Ancak, yüz yıl önce çöle sürüldük. Daha yeni geri döndük. Diğerleri bunun için bize tepeden bakıyorlar." />
    <string id="GwvxfXs3" text="Ancak, Sultan olmak yorucu. Klanlar sanki çocuklarıymış gibi ihtilaflarına sıkı sıkı sarılıyorlar. Barış ve düzenin meyvelerinin değerini bilmek insan doğasında yoktur. Aksine, küçük adaletsizliklere ve önemsiz anlaşmazlıklara takılıp kalarak kan dökme hayalleri kurarlar." />
    <string id="He0b6FpY" text="Boyarlar büyükbabama prens olarak itaat edeceklerine dair yemin etmişlerdi. Baskınlarıyla ve kanunsuzluklarıyla karıştırdıkları İmparatorluğun gazabından onları kurtarması için ona yalvarmışlardı." />
    <string id="jg6SMQLc" text="Ailemiz her zaman oğullarını general olmaya gönderdi. İmparatorluğun adamlarına savaşta önderlik etmek bizim için bir ayrıcalıktı. Bu adamlar olmasa, İmparatorluk da olmazdı. Senatörlerin muhteşem mülkleri küle dönerdi." />
    <string id="kRRnXYOR" text="Bunun ötesinde bana, soylu adına layık olan her aristokratın bilmesi gerekenler öğretildi. Sözünde dur. Ülken için savaş. Mülkünde çalışan fakir insanların ihtiyaçlarını dinleme nezaketi göster. Ancak, mülkünü nasıl yöneteceğin konusundaki tavsiyelerini dinlemeyecek kadar da sağduyulu ol." />
    <string id="kssR76dM" text="İyi bir İmparatoriçe olmak için çaba göstereceğim. Elimden geleni yapacağım. Ancak biliyorum ki bu iç savaşı her kim kazanırsa kazansın, mülk sahipleri yine kiracıları kandıracaklar, şehir muhafızları yine rüşvet alacaklar, savaşçılar yine insanları öldürüp sığırlarını çalacaklar ve sarhoş kocalar yine eşlerini dövecekler. Doğum sırasındaki kayıplar ve veba, insanların tüm kötülüklerinden daha fazla can alacak. " />
    <string id="l4quU1x3" text="Dizginler Monchug'un elinde olduğu sürece fazla endişelenmiyorum. Diğer klanlar topraklarımıza ve sürülerimize açık açık göz koymaya cesaret edemezler. Evet... Güçlü bir kağan, güçlü kaldığı sürece zayıflar için büyük bir nimet olabilir." />
    <string id="MoAKmXDv" text="İmparatorluğa büyük hizmetler sunmuş olan çok eski bir aileyiz. Ancak sana bir şey söyleyeyim - bir insan, hangi soydan gelirse gelsin, onuru ve kanunlara bağlılığı kadar iyidir. " />
    <string id="nQn87o0F" text="Tanrılar ağaçların büyümesini ve nehirlerin akmasını buyurduğundan beri ailemiz ormanların bu köşesinin efendisi olmuştur. Birisi kendini Sturgiya Prensi olarak mı adlandırmak istiyor? Bizim buna bir itirazımız yok. Yeter ki o prens kendi topraklarımızın efendileri olduğumuzu bilsin..." />
    <string id="nz6ff0nw" text="Onları yıldıracağım. Gökler şahidimdir ki ya sözümü dinleyecekler ya da kılıcımın altında can verecekler." />
    <string id="OFOXDkPv" text="İmparatorluk, imparatorluk olmadan önce bir cumhuriyetti. Kararları halk meclisleri alırdı. Ailem hitabet yeteneğiyle nam salmıştı. Halk meclisleriyle konuşmayı ve onlara aklın yolunu göstermeyi kendimize görev bilirdik. Gürültücü bir kalabalığı, tutkularına göre değil de çıkarlarına göre hareket etmeye yönlendirmek kolay değildir ama elimizden geleni yaptık. " />
    <string id="oUKWHMDq" text="Sturgiya lordları iki nesil önce bir prense bağlılıklarını sunmak için bir anlaşma yaptılar. Savaşta birleşebilmek için eski özgürlüklerimizden vazgeçtik. Bu akıllıca mıydı? Hiçbir fikrim yok. Ama biliyorum ki eğer bu anlaşmayı yırtıp atarsak, onu tekrar oluşturmak uzun ve kanlı bir iş olur. Hatta belki de imkansızdır." />
    <string id="PN8hNFek" text="Banu Hulyan hiçbir zaman şan ya da hakimiyet peşinde olmadı. Bazılarının düşman gördüğü yerde, biz sadece yoldan çıkmış bir ticaret ortağı görürüz. Bu nedenle, diğerlerine hep adil ve saygılı davranmaya çalıştık." />
    <string id="rKKAYQkJ" text="Büyük büyükbabam Osric Demir-Kol kendini Vlandiya kralı ilan ettiğinde, imparator bize iyi niyet hediyesi olarak altın bir taç gönderdi. Hıh. İmparatorluktan gelen hediyelere güvenme." />
    <string id="RyrdJI5j" text="Bu nedenle klana önderlik ediyorum. Diğer klanlar, bir kadın tarafından yönetildiği için Kergitlerin zayıf olduğunu sanıyorlar. Topraklarımıza ve servetimize bakıp, bunları ele geçirebiliriz diye düşünüyorlar. Biriyle veya ikisiyle savaşabilirim ama hepsiyle savaşamam." />
    <string id="SCogGc7N" text="Biz şehit düşen İmparator'un ailesiyiz. Her insan elindekileri çocuklarına bırakmak ister, bu ister küçük bir toprak parçası olsun, ister imparatorluk tahtı. Kalradya'daki zengin ya da fakir herkes bunu anlayabilir. İmparatoru halkın gözünde İmparator yapan, Senato'nun anlaşılmaz kanunları değil, evrensel veraset prensibidir." />
    <string id="spQJxKtr" text="Lucon ile Rhagaea, meclisleri asla eski haline getirmeyecek. İkisinin de halka inancı yok. Garios demokrat olmasa da, o inanca sahip. Onun için savaşacağım. Belki o meclisleri geri getirir. Başka kimsenin yapmayacağını biliyorum." />
    <string id="Sy7dajDq" text="Bilge çoban, tüm sürünün yok olmasını önlemek için yaşlı boğaları katleder. Ben bilge bir çobanım." />
    <string id="T1svPL9Z" text="Ben İmparator Arenicos'un kızıyım. Eğer oğlu olsaydım, tüm Senato bana bağlılık yemini etmek için birbiriyle yarışıyor olurdu. Bir gün imparatoriçe olarak onların önünde duracağım ve bana yeminlerini edecekler." />
    <string id="uJeoa6u1" text="Senatörler kanunları anlar. Eğer bir insan kanunları anlamıyorsa, ne kadar parası olursa olsun, senatoya giremez. Askerlerimize saygı duyuyorum ama onlar devleti yönetemezler. Bu savaşı kazanırsam, Senato'nun imparator üzerindeki otoritesini yeniden kuracağım." />
    <string id="uK4IX036" text="İmparatorluğun askerleri çok şey istemiyorlar. Onları sıkı eğitecek, sıkı dövüştürecek ve cömertçe ödüllendirecek bir İmparator istiyorlar. Bırakın bunu yapacak kişiyi seçsinler." />
    <string id="uvd3DYcI" text="Diğer klanlara tavsiyem şudur: Bizim hakkımızda söylediklerinize dikkat edin. Gururumuz ve kılıçlarımız var. Bizi kışkırtmayın." />
    <string id="vzYQuR5r" text="Bizler Derngil'in çocuklarıyız. Atalarımız, tanrılar zamanında bu topraklara batıdan gemilerle gelmişlerdi. Uzun zamandır buradayız. Şimdiye kadar hiç Caladog gibi bir lider görmedik. Bazıları ona katil bir piç, babası olmayan bir adam diyebilir, onlara yalancı diyebilir miyim? Ama bizi bir şekilde bir arada tutuyor ve bunun için tiranlığa katlanabilirim." />
    <string id="wv2jPN3Q" text="Yüce Kral kızını evlendirme zamanı geldiğinde Uvain'in oğulları olan bizleri görmezden geldi. Caladog'u seçtiler. Şunu sorabilirsin... Sonuçta ne elde ettiler? Ama önemli değil, önemli değil. Hepsi geçmişte kaldı. Hepimiz Caladog'a bağlılık yemini ettik. Öyleyse, hükmünü sürsün." />
    <string id="yJQLtlXj" text="Bir kemiği vahşi bir köpek sürüsünün ortasına atarsan, o kemiği kapana ne olur? Bolca ısırılır. Hayatımın çoğunu at sırtında ya da kuşatılmış bir kalenin önünde geçirdim. Bir zamanlar 'Eziyet çekiyorum ama en azından oğlum barış içinde hükmedecek' diye düşünürdüm. Kendimize böyle yalanlar söyleriz. Asla barış olmayacak." />
    <string id="yqn4Wtwr" text="Arkitler, Kuzaitler'i doğuran ulu dişi kurdun en büyük oğullarıdır. Aslında, Urkhun büyük fetih savaşına önderlik etmemize izin vermeliydi. Ama artık bir önemi yok, o zamanlar geride kaldı. Kağanlığa ve kağanın sancağına saygı duyuyoruz. Urkhun'a bağlılık yemini ettik ve varisleri prensiplerine bağlı kaldığı sürece, biz de yeminlerimize sadık kalacağız." />
    <string id="YWQlYXST" text="Unqid bilge bir adamdır. Barışı nasıl koruyacağını, gerginlikleri nasıl dindireceğini bilir. Ancak, onun da yapabileceklerinin bir sınırı var. Bir iki hakarete göz yumabiliriz. Ancak daha fazlasına göz yumarsak, insanlar yara almaya da göz yumabileceğimiz fikrine kapılabilir. Bu tehlikeli olur." />
    <string id="YZyaxSbH" text="Kuzaitler'e sahip oldukları her şeyi atam Urkhun verdi. Şehir surlarının dışındaki çöplüklerden yemek yiyen uyuz bozkır köpekleri gibiydiler. Onları bir kurt sürüsüne dönüştürdü. Elini kaldırmasıyla şehirler düştü ve klanlara evim diyebilecekleri topraklar verdi." />
    <string id="ZIhocjnr" text="Bu nedenle, klanlar her zaman çekişmelerini karara bağlamamız için bize geldiler. Doğal olarak, Banu Asera'nın bir sultan seçme zamanı geldiğinde, biz seçildik." />
    <string id="zR1ONwM8" text="Kararlarımı beğenmeyen bir Kuzait şefi var mı? Beni kağan olarak istemeyen var mı? Eğer varsa, atalarımın armağanı olan topraklarını terk etsin ve bozkırlara kaçsın. Peşine düşmeyeceğim. Onu avlamayacağım." />
  </strings>
</base>