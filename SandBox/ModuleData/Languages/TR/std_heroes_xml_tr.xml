<?xml version="1.0" encoding="utf-16"?>
<base xmlns:xsi="http://www.w3.org/2001/XMLSchema-instance" xmlns:xsd="http://www.w3.org/2001/XMLSchema" type="string">
  <tags>
    <tag language="Türkçe" />
  </tags>
  <strings>
    <string id="04xAg0yN" text="Penton Neretzes, Pendraic Savaşı'nda ölen son imparator Drosios Neretzes'in oğluydu. Tacı genellikle imparatorun oğlu devralırdı ama bu bir kanun değil gelenekti ve Senato onun yerine General Arenicos'u seçti. Çoğu imparator bu gizil tehdidi sessizce ortadan kaldırırdı, ancak Arenicos İmparatorluğun birliği uğruna hesaplanmış bir risk aldı ve Penton'u hayatta tuttu. Neretzes ailesi geleneksel olarak İmparatorluğun oligarşik grubunun bir parçasıydı ve Penton şimdi iç savaşta Lucon'u destekliyor." />
    <string id="5939sUCg" text="Olek, Sturgiya klanlarının en eskilerinden biri olan ve monarşi fikrini hiçbir zaman gerçek anlamda benimsemeyen Kuloving klanının reisidir. Boyarların kendi topraklarının efendileri olmaları gerektiğine inanır. Bir keresinde Prens'e, 'Sancağının altında savaşırken aldığım her yara eşimin okşayışı gibi ama hazinene vergi olarak ödediğim her dinar bağırsaklarıma saplanan bir ok gibi,' demiş olmasıyla tanınır. Artık yaşlandı ve fikirlerini kendine saklıyor ama Prens'in otoritesine karşı duyduğu hıncın azaldığına hemen hemen hiç kimse inanmıyor." />
    <string id="6lZGNChB" text="Godun, Sturgiya'nın yeni hanelerinden biri olan Vagiroving'in lordudur. Halkı her zaman ticaretle olduğu kadar savaşla da ilgilenmiştir ama Godun bir prensin isteyebileceği bütün özelliklere sahiptir: işbirliğine yatkındır, feodal vergilerini vaktinde öder ve efendisinin savaş çağrılarına cevap vermekte gecikmez. Yine de Raganvad ona hiçbir zaman tam olarak güvenmedi, çünkü kendi kişisel çıkarları için uzun vadeli planları olmayan bir Vagiroving hayal etmek zordur." />
    <string id="8SiW73EF" text="Batanya'nın halihazırdaki Yüce Kralı, esrarengiz koşullarda ölen bir önceki kral Aeril tarafından evlat edinilen başarılı bir savaş komutanı olan Caladog'dur. Şanlı bir soydan gelmeyen Caladog, tahta çıkışını çevreleyen şüphelere rağmen, Batanyalıların geleneksel klan hiyerarşisini tepetaklak ettiği için kendisine hayranlık besleyen küçük klanlar arasında sevilen biri oldu. Klanı fen Gruffendoc eskiden tanınmayan bir aileydi ama Caladog'un evlilikler yoluyla ittifaklar kurduğu silah arkadaşları aracılığıyla büyüdü." />
    <string id="ALtZaRzc" text="Mesui, Kergitlerin lideridir. Bir zamanlar Kuzait konfederasyonunun büyük klanlarından biri olan Kergitler, Urkhun Kağan'ın fetihlerinde ağır kayıplar verdiler ve sonrasında toprakları diğer kabileler tarafından hedef alındı. Mesui, klanının haklarını var gücüyle savundu ve karşılığında hiçbir ödül almadan kağanlık için kan döken küçük klanların maruz kaldığı haksızlıkları sık sık dile getirdi." />
    <string id="bsOLRZyS" text="İhtiyar Olek, Sturgiyalıların soylu hanelerinin en acımasızı ve tutucusu olan Kuloving'in boyarıydı. Pendraic Savaşı'nda ön cephede askerlerine liderlik ederken öldü - ki pek çokları bunu Raganvad'ın yapmış olması gerektiğini söyler." />
    <string id="CCfjl9eU" text="Kuyug, Kuzaitlerin Arkit klanının baş noyanıydı." />
    <string id="CzM6y3MT" text="Kuzaitlerin halihazırdaki kağanı Monchug, kargaşa içindeki İmparatorluğa bakıp şan ve şeref elde etme, atası Urkhun'u gölgede bırakarak daha da fazla toprak fethetme hayalleri kuruyor. Ne var ki, Urkhun'un savaşlarında büyük kayıplar veren bazı klanlar, fedakarlıklarının gerektiği gibi ödüllendirilmediğine inanıyorlar. Şan ve şereften ziyade adalete önem veren bir kağan istiyorlar." />
    <string id="D3hGevbL" text="Nimr, Pendraic Savaşı'nda Aseray birliğine önderlik eden, Banu Sarran klanından genç bir savaşçıydı. Banu Qild klanından genç bir kadını baştan çıkardıktan sonra bu klan tarafından infaz edildi." />
    <string id="dfmSNTZk" text="Solun, Kergitlerin baş noyanı ve Mesui'nin kocasıydı; Pendraic Savaşı'nda can verdi." />
    <string id="EHiQI7ps" text="Vlandiya'nın şu andaki kralı Derthert. Gençliğinde, şanlı fetih hayalleri kurardı. Ancak, krallığının büyük bir bölümünü isyanları bastırarak, tahtında hak iddia edenleri susturarak ve kavgacı baronları hizaya getirerek geçirdi. Derthert, mümkün olduğunda uzlaşma yoluna gitmeyi tercih eder ve vasallarını tatlı dille birbirlerinin toprakları üzerinde hak iddia etmekten vazgeçip ellerindekilerden memnun olmaya ikna eder. Ne var ki, Vlandiyalıların bazıları savaşçı bir halkın daha yiğit bir kralı hak ettiğini fısıldıyorlar." />
    <string id="f9Ha1S0s" text="Undul, Arkit klanından bir Kuzait soylusuydu." />
    <string id="FbmWZdbg" text="Lysica, Batı İmparatorluğu'nda bir sınır lordu olan Crotor'un karısıdır. Sınır ülkelerindeki soylu kadınların birçoğu gibi ata binmeyi, atış yapmayı ve insanlara önderlik etmeyi öğrenmiştir ve kocası uzaklarda olduğunda klan topraklarının savunulmasına genellikle önderlik eder." />
    <string id="HjGYftkH" text="Ergeon, fen Derngil'in başı ve kayıplara karışan Kral Aeril'in kardeşidir. Klanı, Kral Uthelhain'in ortadan kaybolmasında parmağı olduğuna inandığı ve aşağı tabakadan gördüğü Caladog'a karşı derin bir kin beslese de, Ergeon akrabalarının yeni krala sadık kalması için ısrar ediyor. Fen Derngil her zaman güçlü bir monarşiden yana olmuştur ve Ergeon, Batanyalıları tarihleri boyunca yıkıp yok eden anarşiye döndürme fikrinden nefret ediyor." />
    <string id="L4b5EWdD" text="Yüce Urkhun Kağan, İmparatorluğun doğu sınırlarını fethetti ve Kuzait Kağanlığı'nı kurdu. Pek çokları onu bir kahraman olarak hatırlar ama bazıları göçebelikten çıkıp krallık düzenine geçmek için halkını kadim özgürlüklerinden mahrum bırakmasından dolayı onu öfkeyle anar." />
    <string id="L90aSR5J" text="Aseraylıların şu andaki Sultanı Unqid. Sert bir otorite sergilemeyen Unqid, insanları baskı altına almak yerine cezbetmeyi tercih eder ve kararlarında daima Banu Asera kanunlarına bağlı kalır. Ancak, bazıları Unqid'in adaleti yerine getirme görevinde gevşek davrandığını ve kendisininki gibi zengin klanların diğerlerini ezmek için rüşvetlerden ve akıllıca oluşturulmuş yasal argümanlardan faydalanmalarına göz yumduğunu söylüyor." />
    <string id="LW92PgZz" text="Sturgiya'nın halihazırdaki Yüce Prensi Raganvad'dır. Sert ve uzlaşmaz bir yapısı olan Raganvad, prensin boyarlara sadece savaşlar konusunda değil, her konuda hükmetmesi gerektiğine inanıyor. Boyarlar şimdilik ona itaat ediyorlar, özellikle de herkese dehşet saçan Skolderbroda paralı asker birliğiyle bağlantıları bulunan Kuzeyli bir prenses olan annesinin soydaşlarını yardıma çağırma ihtimalinden dolayı." />
    <string id="niI9dpuu" text="Üçe bölünmüş olan İmparatorluğun batısı, İmparatorluk politikalarında eskiden beri süregelen popülist bir yaklaşımı temsil eden etkileyici bir general olan Garios tarafından yönetiliyor. Garios, hem savaşlarda sergilediği başarılar için hem de savaşlardan sonra kıdemli askerlerine toprak dağıtılmasında ısrar ettiği için askerleri tarafından çok seviliyor. Genellikle önemli meselelere 'halkın' karar vermesini talep ediyor ama bu çoğunlukla askerlerinin bir araya gelerek muhalefeti devre dışı bırakması anlamına geliyor." />
    <string id="pl86rbh9" text="Pharon, güneyin sıcak düzlüklerinde geniş mülklere sahip bir İmparatorluk hanesi olan Leonipardes'in reisidir. Bu hane, kiracılarının refahını her zaman ciddiye almıştır ama onlardan eksiksiz bir sadakat bekler. Pharon'un Senato'yla ve başkentin politikalarıyla pek bir ilgisi yoktur. Ona göre dünyanın doğal düzeni hanedanlık verasetidir, dolayısıyla iç savaşta Rhagaea'ya sıcak bakmıştır." />
    <string id="QyFdfZrC" text="Varra, Kuloving'in soylu kadınlarındandı. Pendraic Savaşı'ndan bir sonraki yıl gizemli koşullar altında öldü." />
    <string id="s2Wbx6bg" text="Phaea, İmparatorluğun Batanya sınırının geleneksel muhafızları olan Dionicos hanesinden gelen soylu bir kadındır. Annesi Lysica gibi, klan reisleri savaşta olduğunda sınırların korunmaya devam edebilmesi için dövüşmeyi ve savaşlarda insanlara önderlik etmeyi öğrenmiştir." />
    <string id="SeQ5dM4H" text="Epipheria, Senato'nun aristokratik, oligarşik kanadına ve onların kişisel eksantrikliklerine aşırı bağlılıklarıyla tanınan Impestores klanının bir soylusudur. Muhafazakar olmaya meyilli kadın oligarşi yöneticilerinin çoğunun aksine savaşçı olarak eğitilmiştir. İç savaş patlak verdiğinde, Epipheria ailesinin dillere destan servetinin bir kısmını kullanarak senatonun egemenliği adına 'tiran' Rhagaea ve 'görgüsüz' Garios ile savaşmak üzere kendi ordusunu kurmuştur." />
    <string id="uX0dbuLa" text="Üçe bölünmüş olan İmparatorluğun güneyi, öldürülen imparatorun dul eşi Rhagaea tarafından yönetiliyor. Rhagaea için politika kişisel bir şey: herkes sahip olduklarını ailesine bırakmak ister ve Arenicos'u seviyorsan, varislerinin haklarını desteklersin. Arenicos gerçekten de sevilirdi ve ayrıca bazı Kalradyalılar bitmek bilmeyen kavgaların ve iç savaşların sadece bir kral ya da gerekirse bir kraliçe tarafından aşılabileceğine inanıyor. " />
    <string id="vzR5CfuX" text="Crotor'un ailesi Dionicos hanesi nesillerdir İmparatorluğun kuzeybatı sınırlarını koruma görevini üstlenmiştir. Klan liderleri başkentteki senatörlerden çok sınırdaki akıncılarla ve izcilerle vakit geçirmektedir. Crotor, büyük ölçüde silah arkadaşına olan doğal sadakat duygusundan dolayı iç savaşta Garios'u desteklemiştir." />
    <string id="WBl5hS0e" text="Üçe bölünmüş olan İmparatorluğun kuzeyi, İmparatorluk politikalarında eskiden beri süregelen oligarşik bir yaklaşımı temsil eden Lucon tarafından yönetiliyor. Bu yaklaşıma göre, İmparatorluğun bir tiranlığa dönüşmemesini sağlamanın en iyi yolu İmparatorluk kanunlarına sıkı sıkı bağlı kalmak. Lucon gibi Oligarşi yanlıları ayrıca, sadece toprak sahiplerinin kanunları gerçekten anlayabilecek ve takdir edebilecek kapsamlı bir eğitime, hükümet deneyimine ve mülkiyet çıkarlarına sahip olduğuna, dolayısıyla da Senato'nun üstün olması gerektiğine inanıyorlar." />
    <string id="xL95EfpQ" text="Apys Varros, eski İmparatorluk Senatosu'nun en adı çıkmış, ahlaksız, vicdansız ve varlıklı üyelerinden biriydi. Ancak, yükselen bir yıldız olduğunu fark ettiği Garios ile erken bir ittifak gerçekleştirdi. Garios ismini ortaya koyarken, Apys de parasını ortaya koydu. Popülist general toprakların yeniden dağıtımı konusundaki tasarılarından birini hayata geçirse bile, Apys'in bu işten eskisinden daha da zengin çıkmanın bir yolunu bulacağından hiç kimsenin şüphesi yok." />
    <string id="ZwavTRcF" text="Ira, İmparatorluk tahtının üç talibinden biri olan Rhagaea'nın ve öldürülen İmparator Arenicos'un kızıdır. Bir aşamada, babası onu varisi olmaya hazırlıyor gibiydi. Ancak, Ira askeri seferlere iyi uyum sağlasa da, İmparatorluk onuruna yakışmayan vahşi bir yan da sergiledi ve diğer genç aristokratlarla birlikte hanlarda alemler yapmakla kalmayıp, gladyatör olarak arenalarda da boy gösterdi. Ira, Rhagaea'nın meşru varisi olduğu halde, annesi hanedanlığın devamlılığını sağlamak için ona sorumlu bir koca bulma arzusunu gizlemiyor." />
  </strings>
</base>